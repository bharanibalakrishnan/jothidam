
    
   
    <div class="container table-responsive">
        <img src="img/73.jpeg" width="100%">
    </div><br/>
   
    
    <div class="container table-responsive">
 <p>நேற்று (15- 6 -2020)ல் ஜாதகம் பார்க்க வந்தார்கள். கோச்சார சந்திரன் மீன ராசியில் பயணம்.  இந்த ஜாதகத்தில் மீன ராசியில் சனி அமர்ந்து இருந்து, குரு சனி பரிவர்த்தனை பெறுகிறது. (4x6) பரிவர்த்தனை. 
 </p><p>
1.ஜாதகருக்கு சுகக்கேடு.</p><p>
   4 -சுகம்</p><p>
   6 - நோய்</p><p>
2.தாயாருக்கு நோய்.</p><p>
   4-தாய்</p><p>
   6 -நோய்</p><p>
3.சொத்து கடன்.</p><p>
   4-வீடு, நிலம், வாகனம்</p><p>
   6- கடன்</p><p>
4.சொத்து சிக்கல்</p><p>
  4 -சொத்து</p><p>
  6 -எதிரி, சண்டை,</p><p>
மேற்கண்டவாறு நான்கு வகையாக பிரிக்கலாம். இதில் சந்திர நாடியின்படி - 6ம் இடத்தில் உள்ள சனியை, கன்னியில் உள்ள செவ்வாய் பார்ப்பதால், சொத்து சார்ந்த சிக்கல் முதலில் நடக்கும் என்றும், பின் தனக்கோ தாயாருக்கோ அறுவை சிகிச்சை அளவிற்கு நோய் வலுக்கும் என்றும் கூறினேன்.
</p><p>
எங்க சொத்த எதிரி வளச்சிகிட்டான். விடுவானா? 
விடமாட்டானா? 
</p><p>
தங்களுக்கு இப்போ புதன் தசை நடைமுறையில் இருக்கு. பொதுவாகவே புதன் கடனை நோயை வம்பு வழக்கு என்கிற பகையை தரும். அதிலும் உங்கள் ஜாதகத்தில் புதன் சுக்கிரன் சாரத்தில் அமர்ந்து சுக்கிரனுடன் யுத்தத்தில் ஈடுபட்டு உள்ளதால் இந்த திசை முழுவதும் யுத்தமாகவே வாழ்க்கை நகரும். </p><p>
பாக்கிய அதிபதி புதன் பாதக ஸ்தானத்தில் அமர்ந்து திசையை நடத்துகிறார். தங்களின் பாக்கியம் பாதத்தில் உள்ளது ஆதலால், உள்ளூர் முக்கியஸ்தரிடம் பஞ்சாயத்து சொல்லி சுமுகமாக தீருங்கள் என்றேன்.
</p><p>
அதெல்லாம் பலமுறை பேசியாச்சி அவன் அடாவடியாக விட மறுக்கிறான். அதான் கோர்ட்டுக்கு போனா ஜெயிப்போமா?
</p><p>
புதன் திசை 2032ல் முடியும் இன்னும் 12 ஆண்டுகாலம் வழக்கு நடக்கும். ஆதலால் தங்கள் சூழ்நிலை முடியுமென்றால் வழக்கு தொடருங்கள். ஆனால் தங்களுக்கு சாதகமாக வருமா என்பது தெரியவில்லை. ஏனெனில் பரிவர்த்தனையில் ஈடுபடாத வீட்டில் உள்ள கிரகம் தனக்கு பயன்படாது எனும் விதியின் படி, சட்டம் என்கிற கேது கும்பத்தில் அமர்ந்து கும்பம் பரிவர்த்தனையில் ஈடுபடாத வீடாக உள்ளது. ஒரு முறைக்கு பலமுறை யோசித்து முடிவெடுங்கள் வழக்கு நீண்ட காலம் நடக்கும்.
</p>
    </div>
    
