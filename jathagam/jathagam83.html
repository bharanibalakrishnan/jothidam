
    
   
    <div class="container table-responsive">
        <img src="img/83.jpeg" width="100%">
    </div><br/>
   
    
    <div class="container table-responsive">
 <p>
 	36 வயது.</p><p>
7ல் உள்ள ராகு தசை நடக்கிறது.
</p><p>
 ராகு ஒரு பாவாதிபதியின் நட்சத்திரத்தில் நின்று,
 அந்த பாவாதிபதியின் மற்ற இரு நட்சத்திரங்களில் எந்த கிரகமும் இல்லாமல் போனால்,
 ராகு நின்ற பாவகம் வருத்தத்தை தரும் அல்லது வருத்தப்பட வைக்கும். என்னும் விதியின்படி 
ராகு 9-ஆம் பாவாதிபதி ஆகிய சந்திரனின் சாரத்தில் (ரோகிணி) நின்று, சந்திரனின் மற்ற இரு நட்சத்திரங்களில் எந்த கிரகமும் நிற்காமல் போனது. ஆதலால் ராகுவின் திசையில் ராகு நின்ற 7ம் பாவக காரகமான மணவாழ்க்கை வருத்தத்தை தரும் அல்லது வருத்தப்பட வைக்கும். 
</p><p>
குரு சாரத்தில் உச்சம்பெற்ற சனி குருவைப் பார்க்கிறார். இது குடும்ப தோஷம்(பிரம்மஹத்தி தோஷம்). குரு குடும்பாதிபதி என்பதால் குடும்ப நாஷசந்தோசம். 
ஒரு கிரகம் உச்சம் பெற்றால் ஏதோ ஒரு வீட்டிற்கு 8ல் உச்ச கிரகம் உள்ளது. அதன்படி சூரியனுக்கு 8ல் சனி உச்சம்.
இது தந்தைக்கு எதிராக மகன் செயல்படுவதையோ (அல்லது) தந்தையை மகன் வெருப்பதையோ குறிக்கும். என்றேன், அதற்கு ஜாதகர் வருத்தமாக ஒரு தகவல் சொன்னார்.
</p><p>
அஷ்டவர்க்க பரல்கள் 5மிடம் மீனத்தில் 19 பரல் பூர்வீகம் சிறப்பில்லை.
</p><p>
குரு சுக்கிரன் சாரம் பரிவர்த்தனையில் உள்ளது.
இது காரக பரிவர்த்தனை எனலாம். அதன்படி பெண் ஆண் வீட்டை நோக்கி வருவதை விட ஆண் பெண் வீட்டை நோக்கி செல்வது சிறப்பைத் தரும். அதாவது குடும்பாதிபதி குருவும் களத்திர ஸ்தானாதிபதி சுக்கிரனும் சார பரிவர்த்தனை பெற்று சுக்கிரன் குருவின் வீட்டில் உச்ச நிலையில் இருப்பதால் வீட்டோடு மாப்பிள்ளையாக 
ஆண் செல்வது சிறப்பு என்று சொல்லியிருந்தேன். இதில் ஒரு வருடம் கழித்து இப்போ வீட்டோடு மாப்பிள்ளையாக செல்ல விருப்பப்பட்டு அவர்களுக்குள் தீர்மானிக்கப்பட்டு பொருத்தம் பார்த்து தேதி குறித்து திருமணம் செய்துள்ளார்கள். 

</p>
    </div>
    
