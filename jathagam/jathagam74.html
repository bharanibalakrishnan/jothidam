
    
   
    <div class="container table-responsive">
        <img src="img/74.jpeg" width="100%">
    </div><br/>
   
    
    <div class="container table-responsive">
 <p>8-7-2014 ல் மாலை 2.38க்கு மதிய உணவு இடைவேளைக்கு பிறகு ஜாதகம் பார்க்க அமர்ந்தேன். அப்பொழுது ஒரு பெரியவர் ஜோதிடம் பார்க்க வந்தார். அவர் வந்த நேரத்திற்கான கோச்சாரம் சரியில்லை. அதாவது கோச்சார லக்னமும் சந்திரனும் இணைந்தால் ஜோதிடர் குழப்பத்தில் இருப்பார். கோச்சார லக்னமும் சனியும் இணைந்தால் வருபவர் குழப்பத்தில் இருப்பார். இதில் கோச்சார சந்திரனும் சனியும் இணைந்து இருப்பதால் சோதிக்க வரவில்லை குழப்பத்தில் வந்துள்ளார் என்பது புரிகிறது. ஆனால் விதிப்படி நானும் குழப்பத்தில் உள்ளேன். என்ன செய்ய? (ஆனால் ஜோதிடரை சோதிக்கும் நேரம் இது இல்லை எனவே) சற்று யோசித்து அவர்களிடமே கேட்டு விடலாம் என்று, ஐயா தங்களின் குழப்பம் என்னவென்று கூறுங்கள், இங்கே உங்கள் ஜாதகம் மகா குழப்பத்தில் உள்ளது என்றேன்.
</p><p>
அவர் கூறினார்,</p><p> 
என் முதல் மனைவியின் பெண் குழந்தையை நான் வாங்கிக்கொண்டு அவளை பிரிந்து விட்டேன் (ரிஜிஸ்டர் ஆபீஸில் எழுதி கையெழுத்திட்டு பிரிவு நடந்தது) 
என் இரண்டாவது மனைவி உடம்பு சரியில்லாம தவறிட்டாங்க, அதுக்கு ஒரு பையன் இருக்கான் அவனும் கல்யாணம் பண்ணிட்டு போய்ட்டான். இப்போ தனியா தான் இருக்கேன். என் மொதசம்சாரம் இப்போ வரன்னு சொல்றாங்க. சேர்த்துக்கலாமா? சேத்தா முறைப்பாடு அடிக்குமா? ஒரே குழப்பமா இருக்கு.
</p><p>
இவ்வளவு காலம் பிரிந்து வாழ்ந்து விட்டோம் இப்படியே வாழ்ந்துட்டு போயிடலாம்னு ஒரு நேரம் நினைக்கிறேன். 
</p><p>
வாழ்ந்தே முடிச்சிட்டோம் இனி யாருகூட வாழ்ந்தா என்ன அதனால அவங்களை வரச்சொல்லி விடலாம்னு ஒரு நேரம் நினைக்கிறேன்.
</p><p>
அதான் நேரம் எப்படி இருக்குமோனு வந்தா நீங்களும் குழப்பமாதான் இருக்குனு சொல்றீங்க.
</p><p>
7ல் சனி+ராகு=சனி ஆட்சி மனைவிக்கு ஆயுள் பலம் உண்டு. சனியும் ராகுவும் பிரிவினை கிரகம் என்பதால் மணவாழ்வு பிரிந்தது.
</p><p>
11ம் அதிபதி சுக்கிரன் சூரியன் இடம் ஒரே டிகிரியில் இணைந்து அஸ்தங்கம் பெற்றதால் இரண்டாம் மனைவி இறந்தது.
</p><p>
தங்களின் கடைசி காலத்தில் தங்களோடு உங்கள் மனைவி இருப்பது தான் நல்லது. இப்போ உங்களுக்கு 80 வயது நடக்கிறது இனி உதவிக்கு ஒருவர் வேண்டும். பிறரை எதிர்பார்ப்பதை விட தங்கள் மனைவியோடு இருப்பதுதான் சால சிறந்தது என்றேன்.
</p><p>
3 மாதத்திற்கு பின் மனதால் இணைந்தது 80 வயது இளம் ஜோடிகள்
</p>
    </div>
    
