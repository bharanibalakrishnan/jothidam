
    
   
    <div class="container table-responsive">
        <img src="img/61.jpeg" width="100%">
    </div><br/>
   
    
    <div class="container table-responsive">
  <p>ஜாதகருக்கு 50 வயதில் திருமணம் நடந்தது. பெண் குழந்தையோடு உள்ள ஒரு தாயை மணக்கலாமா? மணக்கலாம்.
</p><p>
6 - 4 -2019ல் கேள்வி கேட்கப்பட்டது. அப்போது குரு திசையில் சுக்கிர புத்தி நடைபெற்றது. 
</p><p>
திசா நாதன்:- குரு
</p><p>
1.குரு-3, 6க்கு உரியவர் லக்னத்தில் உள்ளார். </p><p>
2.குரு குடும்பம் மற்றும் களத்திரத்தை தரும் செவ்வாயின் சாரத்தில் உள்ளார்.</p><p>
3.குரு 7ம் இடத்தையும் 7ம் அதிபதியும் (செவ்வாய்) பார்க்கிறார்.</p><p>
4.குரு 5ம் இடத்தையும் 5ம் அதிபதியையும்(சனி) பார்க்கிறார்</p><p>
5.குருவின் பார்வை செவ்வாய் மற்றும் சனிக்கு பரிவர்த்தனைக்கு முன்பும் & பின்பும் கிடைக்கிறது. </p><p>
மேற்கண்ட 5 வகையான தொடர்புகளை பார்க்கும்பொழுது திசாநாதன் குருவுக்கு திருமணத்தை தரும் அதிகாரம் உள்ளது, அதன்படி குரு தசையில் திருமணம் நடக்கும்.
</p><p>
புத்தி நாதன்:- சுக்ரன்</p><p>
1.சுக்கிரன் லக்கினாதிபதி மற்றும் அட்டமா ஆதிபத்தியம் பெற்று குடும்ப ஸ்தானத்தில் உள்ளார்.</p><p>
2.சுக்ரன் களத்திர ஸ்தானாதிபதி.</p><p>
3.சுக்கிரன் களத்திர ஸ்தானத்தில் உள்ள சனி பகவானின் சாரத்தில் உள்ளார்.</p><p>
மேற்கண்ட 3 வகையான தொடர்பை பார்க்கும்பொழுது புத்தி நாதன் சுக்கிரனுக்கு  திருமணத்தை தரும் அதிகாரம் உள்ளது. அதன்படி சுக்கிர புத்தியில் திருமணத்தை கூட்டலாம். 
</p><p>
21 வயது முதல் 39 வயது வரையில் நடந்த ராகுதிசையில் திருமணம் நடந்திருந்தால்?
</p><p>
 ராகுவோடு இணைந்த கிரகம் களத்திர ஸ்தானதோடு பரிவர்த்தனையில் உள்ளது. அப்படியாகில் ராகு தசையில் திருமணம் நடந்திருந்தால் ஒன்று போய் மற்றொன்று வந்திருக்கும். ஆனால் திருமணம் நடக்கவில்லை.
</p><p>
குழந்தையோடு உள்ள பெண்ணை மணக்கும் விதி அமைப்பு உள்ளதா? உள்ளது. 
</p><p>
1. 7ல் சனி நீச-வக்கிரம் பெற்று உள்ளது.</p><p>
2. 7ல் உள்ள சனி 11-ல் உள்ள கேதுவின் சாரத்தில் உள்ளார்.</p><p>
3. 7ம் ஆதி செவ்வாய் ராகுவோடு இணைவு. </p><p>

மேற்கண்ட விதி அமைப்பு களத்திர ஸ்தானமும் 
களத்திர ஸ்தானாதிபதியும் பாதிக்கப்பட்டுள்ளதை காட்டுகிறது. இது</p><p>
1. களத்திர தோஷத்தை தரும்.
   (அல்லது)</p><p>
2.தோஷ களத்திரத்தை தரும்.
   (மேலும்)
</p><p>
3.களத்திர ஸ்தானாதிபதி செவ்வாய் புத்திர ஸ்தானத்தில் உள்ள தன் சுய நட்சத்திரத்தில் பலமாக உள்ளார். இது களத்திரம் தன் குழந்தை ஸ்தானத்தில் குழந்தையோடு பலமாக உள்ளது எனலாம். </p><p>
இந்த விதி அமைப்பு உள்ளவர்கள் அனைவருக்கும் மேற்கண்ட பலனை சொல்லக்கூடாது. ஆனால் மேற்கண்ட கேள்வியை கேட்பவர்களுக்கு இந்த விதி அமைப்பு உள்ளதா என பார்க்கலாம்.</p><p>

 ராகுவிற்கு சாரம் கொடுத்த குருதிசையில், 
கேதுவிற்கு சாரம் கொடுத்த சுக்கிர புத்தியில்
 திருமணம் நடத்த சிபாரிசு செய்யப்பட்டது. ஏனெனில் 
ராகு/கேதுதான் ஒன்றிலிருந்து ஒன்றை பிரிப்பார்.
(அல்லது) 
ஒன்றுடன் வேறொன்றை இனைப்பார்.</p>
    </div>
    
