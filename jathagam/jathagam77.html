
    
   
    <div class="container table-responsive">
        <img src="img/77.jpeg" width="100%">
    </div><br/>
   
    
    <div class="container table-responsive">
 <p>
 	கட்டிய வீட்டிற்குதான் வாஸ்து விதிகள் வாஸ்தவமாக செயல்படும்
வீடு கட்ட முடியுமா? முடியாதா?
எப்பொழுது கட்ட முடியும்? என்பதற்கு ஜாதக விதிகள்தான் செயல்படும்.
</p><p>
20 வருடமாக வீடு கட்டும் முயற்சி தோல்வி.
ராசி குண்டலியில் 4ல் சனி ஆட்சி ஆனால் 20 வருடமாக வீடுகட்ட முடியவில்லை.
ஸ்ரீபதி பாவக முறையில் 4ம் பாவகம் என்பது கும்பத்தில்-25பாகையில் தொடங்கி மீனத்தில்-27 பாகையில் முடிவடைகிறது.</p><p>
 4ம் பாவக தொடக்க நாதன் சனி 4க்கு 12 ஆகிய 3ல் உள்ளார். மீனத்தில் உள்ள 4ம் பாவக அதிபதி குரு மேஷத்தில் உள்ள 5ம் பாவகத்தில் வக்கிரம் பெற்று உள்ளார். அதாவது வீட்டைக் குறிக்கும் 4ம் பாவக அதிபதி குரு குழந்தையை குறிக்கும் 5ல் வக்கிரம் பெற்றதால் -இவர் வீடு கட்ட தொடங்கியதும் மகன் இறந்து விட்டார். (5ம் அதிபதி குரு வக்ரம்-ஆதலால் குழந்தைக்கு குறை ஆயுள்), (ஆனால் குரு 27 பாகை வரையில் அதிகப்படியாக 4ம் ஆதிபத்தியம் பெற்றதனால் வீடு கட்ட தொடங்கியதால் தான் மகன் இருந்தான் என்று வெகுவாக நம்புகிறார்) 
</p><p>
பரிவர்த்தனையில் ஈடுபடாத வீட்டில் உள்ள கிரகம் தனக்கு பயன்படாது என்னும் விதியின் படி - செவ்வாய்Xசூரியன் பரிவர்த்தனையில் செவ்வாயின் இன்னொரு வீடாகிய மேஷத்தில் குரு அமர்ந்திருக்க குரு(குழந்தை) தனக்கு பயன்படாது என்று ஆனது.
</p><p>
வீடு கட்டும் வேலையை நிறுத்தி கூடுதலாக விவசாய பூமியை வாங்கிப் போட்டார். மோட்டார் கிணறு உட்பட நல்ல நிலையில் விவசாயம் நடக்கிறது. விருச்சிக லக்னத்தை செவ்வாய் எங்கிருந்து பார்த்தாலும் சொத்து சேர்க்கை ஏற்படுமாம். 
</p><p>
செவ்வாய் Xசூரியன்- பரிவர்த்தனை இது (1x10) பரிவர்த்தனை ஆகும். இந்தப் பரிவர்த்தனையால் ஜாதகர் தொழில் மேல் அதிக ஆர்வம் கொண்டிருப்பார் எனலாம். 
</p><p>
செவ்வாய் சுக்ரன் சாரம்.</p><p>
சுக்ரன் செவ்வாய் சாரம்.</p><p>
இந்த சார பரிவர்த்தனை 
(10x12)க்கு இடையே நடக்கும் அதாவது தொழிலுக்கான முதலீடு (விரையம்) எனலாம். மேலும் சார பரிவர்த்தனை காரகத்துவ பரிவர்த்தனை எனவும் சொல்லலாம் அதன்படி, </p><p>
செவ்வாய் = பூமி</p><p>
சுக்கிரன் = வீடு</p><p>
வீடு கட்டும் பணத்தில் நிலம் வாங்கி கிணறு வெட்டினார். அடுத்து 
விவசாயம் செய்யும் நிலத்தில் வீடு கட்டுவார். இதுதான் காரகத்துவ பரிவர்த்தனையின் பலன். 
</p><p>
செவ்வாய் சூரியனுடன் ராசி பரிவர்த்தனையும்,
செவ்வாய் சுக்கிரனுடன் சார பரிவர்த்தனையும் பெறுகிறார் அதன்படி செவ்வாய் இரண்டு வகையான குழப்ப நிலையில் உள்ளதால் செவ்வாயின் காரகத்துவம் தனக்கு பெரும் குழப்பத்தை தரும். அதன்படி வீட்டை ஊரின் மையத்தில் உள்ள காலி மனையில் கட்டுவதா? அல்லது தொலைவில் உள்ள விவசாய பூமியில் கட்டுவதா? என்கிற குழப்பம் சுக்கிர திசையின் 20 ஆண்டுகாலம் வரை இருந்தது.
</p><p>
இப்போ சூரியதிசை தொடங்கியுள்ளது. சூரியன் விருட்சகத்திலிருந்து சிம்மத்திற்கு சென்று, 4ம் இடத்தை பார்ப்பதால் இந்த திசை வீடு கட்டும் நிலையை விவசாய நிலத்தில் கொடுத்தது.
</p>
    </div>
    
