
    
   
    <div class="container table-responsive">
        <img src="img/63.jpeg" width="100%">
    </div><br/>
   
    
    <div class="container table-responsive">
 <p>20 ஜனவரி 2019ல் 9 லட்சம் ரூபாய் கார் திருடு போனது. கிடைக்குமா? 
ஏன் இது போல் எனக்கு நடக்கிறது?-கேள்வி நியாயம்தானே......
</p><p>
சனி திசையில் சந்திர புத்தி
10-6-2018 to 9-01-2020 வரைநடக்கிறது. 
சனி லக்னத்திற்கும் 2ம் உடையவர், கன்னியில் உள்ளார். இது ராசி குண்டலியில் 9ம் இடமாகவும், பாவக ரீதியாக 8ம் இடமாகவும் உள்ளது. சனி இருப்பது 4க்கும் 11க்கும் உடைய செவ்வாய் சாரத்தில்.
</p><p>
பொதுவாக லக்னாதிபதி 4ஆம் அதிபதியின் சாரம் பெற்று பாக்கிய ஸ்தானத்தில் நின்றதால் ஜாதகர் தனக்கான வீடு கட்டுவது, வாகனம் வாங்குவது, நில புலன் & தோட்டம் துறவு பெறுவது, பட்டம் பதவிகளை அடைவது, போன்றவை எல்லாம் தனக்கான பாக்கியம் என்று நினைப்பார். அது உண்மையும் கூட. ஆனால் அந்தப் பாக்கியஸ்தானம் பாவக ரீதியாக அட்டம ஸ்தானமாக செயல்படுவதால் இவர் எதை பாக்கியம் என்று நினைத்தாரோ அது பாகமாய் போய் முடியும்.
</p><p>
(புரிதலுக்காக, 
ஒருவர் ஒயிட் & ஒயிட் சட்டைப்பையில் 2000 ரூபாய் பணம் வெளியில் தெரியும்படி வைத்திருக்கிறார் எனில் அவருக்கு தனபாக்கியம் உள்ளது என அர்த்தம். இது நம் பார்வைக்குத் தெரியும் ராசியாகும். அந்தப் பணம் இன்று காலையில்தான் ஒருவரிடம் கடனாக பெற்று வைதிருக்கிறார் எனில் அவருக்கு பண கஷ்டம் உள்ளது என அர்த்தம். இது நம் கண்ணுக்கு தெரியாத பாவகம் ஆகும். ராசியின் செயல்பாடு எல்லோருக்கும் தெரிந்த தாய் தெரியும் படியாய் இருக்குமெனவும் பாவத்தின் செயல்பாடு பிறருக்குத் தெரியாமல் கூட தனக்கு மட்டுமே புரியும் படி நடக்கும் எனவும் எடுத்துக் கொள்ளலாம்.)
</p><p>
2ம் அதிபதி 5ம் அதிபதி தொடர்போடு 8மிட தொடர்பை பெற்று விட்டால் தனது தனபாக்கியம் கெட்டுப்போகும். பணம் வாங்கியவர் தரமாட்டார். பெருங்கொண்ட நகை &பணம் காணாமல் போகும்.
</p><p>
இந்த ஜாதகத்தில் புதன் செவ்வாய் பரிவர்த்தனை. லக்னாதிபதி சனியோடு இருக்கும் 4ம் (வாகன) ஸ்தானாதிபதி செவ்வாய் வெளியேறி அட்டமாதிபதி சூரியனோடு பாதக ஸ்தானத்தில் சேர்கிறார். இது ஜாதகரின் பாக்கியத்தில் இருக்கும் வாகனம் பாதக ஸ்தானத்திற்கு செல்வதை படம் போட்டு காட்டுகிறது. அங்கே அட்டமாதிபதி அதை உடன்சேர்த்துக் கொள்கிறார். எனவே திருடுபோன வாகனம் கிடைக்காது. 
</p><p>
நான்காமிடம் சொத்து
ஆறாமிடம் எதிரி
11-ஆம் இடம் பாதகம்
இங்கே ஆறாம் அதிபதி பாதகஸ்தானம் ஏரி நான்காம் அதிபதியோடு பரிவர்த்தனையில் உள்ளார். இந்த விதி உள்ளவர்கள் கிராமமாக இருந்தால் எனக்கு செய்வினை சூழ்ச்சி உண்டா? என்று கேட்பார்கள். நகரத்தார்கள் எனக்கு எதிரி ஏதாவது சூழ்ச்சி செய்வாரா? என்று கேட்பார். இரண்டும் ஒரே விதி என்றாலும் தான் இருக்கும் சூழ்நிலை மற்றும் அருகில் இருக்கும் மனிதர்களின் மனநிலையை பொறுத்து கேள்வியின் எண்ணம் மாறும். இவருக்கு ஆறாம் அதிபதி புதன் என்பதால் நண்பனே எதிரியை போல் பாதகம் செய்வான்.
</p><p>
20 ஜனவரி 2019 அன்றைய தினம் கோட்சாரத்தில் ராசிக்கு பத்தில் குரு சஞ்சரிக்கிறார். பத்தில் பார்ப்பான் பதவியை தொலைப்பான். இங்கே பதவி தொலையவில்லை (லாயர்) பதவியின் பலனை (சம்பாதித்ததை) தொலைக்க வைத்தது. 
</p><p>
குரு ராகு சாரம்
 ராகு குரு சாரம் 
சார பரிவர்த்தனை 
மற்றும்
சுக்கிரன் கேது சேர்க்கை உள்ளது. இது மாத தவணை முறை சீட்டு மற்றும் குழு கூட்டு (ஏலச்சீட்டு) போன்றவற்றின் வழி வரவு வரும் என்று அதற்கு அவரும் ஆம் என்றார்.</p>
    </div>
    
