
    
   
    <div class="container table-responsive">
        <img src="img/57.jpeg" width="100%">
    </div><br/>
   
    
    <div class="container table-responsive">
    <h5>ஜில்லா சர்வேயர்:-</h5>
<p>சர்வேயர் வேலை என்றால் என்ன?</p>
<p>அரசின் நில ஆவண அதிகாரி, மற்றும் நில அளவை அதிகாரி. 
நிலம் சம்பந்தப்பட்ட வழக்கு ஏற்படுமாயின், அதன் எல்லையை வகுத்து சரியான வரைபடம், மற்றும் சரியான அளவை குறிப்பவர் சர்வேயர். மேற்கண்ட உத்யோகத்திற்கான கிரகம் மற்றும் பாவகத்தை கவனிப்போம்.
</p><p>
ஆவணம் மற்றும் அளவை குறிக்கும் கிரகம் -புதன்
</p><p>
ஆவணம் மற்றும் அளவை குறிக்கும் பாவம் - 3ம் இடம்.
</p><p>
விவசாய பூமி - செவ்வாய் </p><p>
காலிநிலம்(பிளாட்) - புதன் 
</p><p>
ஒருவரின் தீர்ப்பை மற்றவர்கள் (மக்கள்) ஏற்றுக்கொண்டு நடக்க (அல்லது) மக்கள் பின்பற்றும் படி பொதுவான (மத்தியஸ்தராக) நீதிமானாக நிற்கும் கிரகம் - சனிபகவான். 
</p><p>
அரசாங்க கிரகம் - சூரியன்.
</p><p>
பொதுமக்கள் சம்பந்தப்பட்ட வேலைக்கான காரக கிரகம் - சனி 
</p><p>
சர்வீஸ் என்கிற வேலை-6ம் இடம்.
கெளரவ பதவி-10ம் இடம். 
இதன்படி மேற்கண்ட ஜாதகத்தில்.
</p><p>
1. ஆவண ஸ்தானம் என்னும் 
3ம் அதிபதி குருபகவான் 10தில் உச்சம்.

   ஆவணம் மற்றும் நில அளவை    
   குறிக்கும் கிரகம் புதன்-ஆட்சி.
   புதன்-அரசை குறிக்கும் சூரியன்
   சாரத்தில் உள்ளார்.
</p><p>
2. சர்வீஸ் என்கிற வேலை ஸ்தானாதிபதி (6ம் அதிபதி) குரு பகவான் 10ம் இடம் என்னும் உத்தியோக ஸ்தானத்தில் உச்சம் பெற்று சர்வீஸ் ஸ்தானத்தை பார்க்கிறார்.
</p><p>
3. காலபுருஷ தத்துவப்படி 
    3ம் அதிபதி புதன்-
    6ம் இடத்தில் ஆட்சி அது   
     இயற்கையின் சர்வீஸ் 
      ஸ்தானம். அதாவது 
லக்னத்திற்கு 9 மற்றும் 12 ஆம் அதிபதி புதன் 12ல் ஆட்சி.
  புதன் - சூரியன் சாரம்.
</p><p>
4. துலாம் லக்னத்தின் சுபர்- சனி 
அவர் பலம் பெற்றதால், ஜாதகருக்கு ஏதோ ஒரு சுபம் உறுதியாக உண்டு என்று யூகித்து விடலாம்.

 சனி - லக்னத்தில் உச்சம். 
மேலும் சனி 3ல் இருக்கும் ராகு சாரம் பெற்றதால், 
3ம் இடத்தின் (ஆவணம் மற்றும் நிலஅளவு) வேலையை மிகவும் சிறப்பாக செய்வார். துலாம் லக்னமாகி, லக்னாதிபதி சுக்ரனும் ஆட்சி பெற்று உடன் இணைந்ததால், இவரின் தீர்ப்பு தாராசு பிடித்தார்போல் சரியாக இருந்தது.
</p><p>
5. 14 வயது முதல் 32 வயது வரைநடந்த ராகுதிசை உபஜெய ஸ்தானத்தில் நின்று தன் திசையை நடத்தியதால், 
அரசு வேலையை உப தொழிலாக நினைத்து பெரிய அளவில் பண்ணையம் பார்க்கவும் தொடங்கினார். 
அதில் பூர்வீக சொத்தில் வெட்டிய 5 போர்வெல் கிணற்றிலும் தண்ணீர் கிடைக்காமல் போனது. ஆனால் புதியதாக வாங்கிய நிலத்தில் தண்ணீர் பஞ்சம் இன்றி விவசாயம் நடக்கிறது. 
</p><p>
6. பொதுவாக புதன் பலம் பெற்றவர்களுக்கு விவசாய நிலத்தில் பாறை பலமாக கிடைக்கிறது. இவருக்கு சூரியன் பாதகாதிபதி என்பதால் பூர்வீகம் சார்ந்த பாதகம் வந்தது. அதே நேரத்தில் விவசாயத்தை குறிக்கும் 4 மற்றும் 6ம் பாவகம் நீர் ராசியாக வந்ததால், விவசாயத்திற்கு தேவையான நீர் கிடைத்துவிட்டது. 4ல் இருக்கும் சந்திரன் சுய சாரத்தில் நின்றதால் சுயமாக சம்பாதித்த நிலத்தில் நீர் கிடைத்தது.
</p><p>
    </div>
    
