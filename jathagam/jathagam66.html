
    
   
    <div class="container table-responsive">
        <img src="img/66.jpeg" width="100%">
    </div><br/>
   
    
    <div class="container table-responsive">
 <p>பேன்சி ஸ்டோர் -</p><p>
20 வயதில் 10 x 6 அளவுள்ள கடையில் வாடகைக்கு பேன்சி ஸ்டோர் தொடங்கினார். நாள் ஒன்றுக்கு 20 & 30 ரூபாய் வியாபாரம் நடக்கும். ஏதோ சில நாள் 
200&  300 ரூபாய் வியாபாரம் நடக்கும்.
</p><p>
படிப்படியாக வியாபாரத்தின் தரம் கூடியது. இப்போ சுய கட்டிடத்தில் மளிகை மொத்த வியாபாரி (ஹோல் சேல்) ஆக உள்ளார். ஒவ்வொரு நாளும் பல லட்சம் வியாபாரம் நடக்கும்.
</p><p>
ஒரு கோடி செலவில் கட்டிடம், கோடிக்கு மேல் கடையில் சரக்கு,  பல லட்சம் மதிப்பில் சரக்கு கடனாக (பேலன்ஸ்) கொடுத்தல்,  பல லட்சம் மதிப்பில் விவசாய நிலம். மேலும் சில பிளாட்டுகள். இப்படியாக சிறிய வியாபாரத்தில் தொடங்கி பெரிய வியாபாரியாக தரம் உயர்ந்தது ராகு திசையில் தான்.
</p><p>
ஜாதக அலங்காரத்தில்:-
</p><p>
"ஆமேடம் எருது சுறா நண்டு கன்னி

ஐந்திடத்தில் கருநாகம் அமர்ந்து நிற்கில்

பூமேடை தனில் துயிலும் ராஜயோகம்

போற்றிடுவர் வேறு இன்னும் புகலக் கேளாய்

ஏமாறாதே நான்கு கேந்திரத்தும்

இடைவிடாமற் கிரகம் இருந்தாகில்

தேமேவு பர்வதமா யோகமாகும்

சீமான் ஆகுவான் ராஜயோகஞ் செப்பே...
</p><p>
ராகு 5ல் (நண்டு) கடக ராசியில் அமர்ந்து திசையை நடத்தினார். ராகு புதன் சாரத்தில்
புதன் ராகு சாரத்தில் என 
சாரபரிவர்த்தனை பெற்று ராகுவுக்கு கேந்திரத்தில் புதன் அமர்ந்துள்ளார். </p><p>
5மிடம் -கமிஷன்</p><p>
புதன்- வியாபாரம்</p><p>
ராகு-பெரிய(பிரம்மாண்டம்) இதுவே ஹோல்சேல் வியாபாரி ஆவதற்கான அமைப்பு. மேலும்

ராகுவுக்கு இடம் கொடுத்த சந்திரன் சூரியனோடு இணைந்து ஏழில் உள்ளார்.</p><p>
சந்திரன் சூரியன் சாரத்தில்</p><p>
சூரியன் சந்திரன் சாரத்தில் என சார பரிவர்த்தனை பெற்றுள்ளது. பொதுவாக ஒளிக் கிரகங்கள் பரிவர்த்தனை பெற்று கேந்திரத்தில் நின்றால் ஏதாவது ஒரு விதத்தில் ஃபேமஸ் ஆவார்கள். அப்படியிருக்க எழில் உள்ளதால் பொது மக்களிடம் மிக எளிதில் இவரும் இவர் கடையும் பேமஸ் ஆகி விட்டது.</p><p>
(7-பொதுமக்கள்)
</p><p>
இங்கே ராகு திசை 20 வயதில் தொடங்கி 38 வயதில் முடிவடைகிறது. திசாநாதன் 
</p><p>
1. ராகு நின்ற வீடு.</p><p>
2. ராகு நின்ற வீட்டதிபதி</p><p>
3. ராகு நின்ற சாரநாதன் </p><p>
என மூன்று வகையிலும் சிறப்பு பெற்ற நிலையில் இருந்து, ராகு திசையை நடத்தியதால் சாதாரண நிலையில் தொடங்கி கோடீஸ்வரனாக உயர்த்தியது. 
</p><p>
ராகு கேதுவின் பிடியில் அனைத்து கிரகமும் உள்ளது. இது மகாபத்ம காலசர்ப்ப யோகம். 
</p><p>
அடுத்து வரும் குரு திசை குருவின் சுய காரகத்துவம் மற்றும் குரு வாங்கிய ஆதிபத்தியத்தின் மூலம் இதனினும் சிறப்பான ஒரு உயர்வு உள்ளது. உதாரணமாக தனியார் பள்ளியில் ஒரு பங்குதாரராக முதலீடு செய்து அதன் வழி உயர்வு உண்டு.</p>
    </div>
    
