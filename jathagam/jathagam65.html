
    
   
    <div class="container table-responsive">
        <img src="img/65.jpeg" width="100%">
    </div><br/>
   
    
    <div class="container table-responsive">
 <p>05-12-2016ல்திருமணம் நடந்து இப்போ டைவர்ஸ் வேண்டி கோர்ட்டில்</p><p>
பெண்:- 24 வயசு 
ரோகினி நட்சத்திரம்
 ரிஷப ராசி 
மகர லக்கினம்
ராகு தசை சனி புக்தியில் திருமணம் .
</p><p>
ஆண்: 33 வயசு 
விசாக நட்சத்திரம் 
விருச்சிக ராசி 
தனுசு லக்கினம்
புதன் தசை செவ்வாய் புத்தியில் திருமணம்
</p><p>
1.லக்ன பொருத்தம்:-2/12✖️</p><p>
2.ராசி பொருத்தம்:-7/7✔️</p><p>
3.பெண் லக்னாதிபதி சனி => ஆண் ஜாதகத்தில் 12ல்✖️</p><p>
4.ஆண் லக்னாதிபதி குரு => பெண் ஜாதகத்தில் 12ல்✖️</p><p>
5.பெண்ணின் களத்திர ஸ்தானாதிபதி சந்திரன் => ஆண் ஜாதகத்தில் 12ல்✖️</p><p>
6.ஆணின் களத்திர ஸ்தானாதிபதி புதன் = > பெண் ஜாதகத்தில் 12ல்✖️</p><p>

மேற்கண்டவாறு ஜாதக ரீதியாக அனைத்து பாவகமும் 12ல் மறைகிறது ஆதலால் பொருத்தம் திருப்தி இல்லை.
</p><p>
7.பெண்ணின் செவ்வாய் => ஆணின் செவ்வாயை பார்ப்பதனால் =பெண் ஆணை அடக்க முயற்சிக்கும். ஆணின் செவ்வாய் ஆட்சி என்பதனால் ஆண் அடங்க மறுக்கும் இதுவே பிரச்சனைக்கு முதல் காரணமாய் இருக்கும்.
</p><p>
8.ஆணுக்கு புதன் திசை. எந்த லக்னமாக இருந்தாலும் புதன் திசை கடன், நோய், வழக்கை, கொடுக்க முயற்சிக்கும். இந்த திசையில் வாக்குவாதத்தை தவிர்ப்பது நல்லது. 
நடப்பு திசாபுத்தி நாதன் மேல் கோச்சார ராகு/கேது வந்தால் வாழ்க்கை பாதையை புரட்டிப் போடும் என்பார்கள். மேலும் களத்திர காரகன் புதன் வக்கிரம் பெற்று அதன் திசை நடக்கும்போது, களத்திரத்திற்கு பின்னோக்கி போகும் எண்ணம் வரும்.
</p><p>
9.பெண்ணுக்கு ராகு திசை. ராகு பாக்கிய ஸ்தானத்தில் பாதகாதிபதி ஆகிய செவ்வாயின் சாரத்தில் உள்ளார். இது அனுபோக தோஷம் ஆகும். அதன்படி எந்த ஒன்றையும் முறையாக அனுபவிக்க விடாது மேலும் காலா காலத்தில் அனுபவிக்க முடியாது. 
</p><p>
(இடு கதிர் செய்கூடி) </p><p>
அட்டமாதிபதி - சூரியன்</p><p>
பாதகாதிபதி - செவ்வாய்</p><p>
இணைந்து லக்கினத்தில் அமர்ந்தது மணவாழ்வில் ஒரு சங்கடம் தரும்.
</p><p>
புத்தி நாதன் (லக்கினாதிபதி) சனி பகவான் குடும்ப ஸ்தானத்தில் யுத்தத்தில் ஈடுபட்டிருக்க அவர்மேல் கோச்சார ராகு/கேது பயணிக்கிறது. திசா புத்தி நாதன் மேல் கோச்சார ராகு கேது பயணித்தால் வாழ்க்கை பாதை புரட்டிப்போடும் என்கிற விதி இருவருக்கும் நடக்கிற இந்த நேரத்தில்தான் இவர்கள் மிகுந்த கவனத்தோடு இருக்க வேண்டும்.
</p><p>
10.திருமண சமயத்தில்  விருச்சகத்தில் கோச்சார சனி. இது ஆணுக்கு ஏழரைச்சனியில் ஜென்மச் சனி காலம். பெண்ணுக்கு கண்டச்சனி காலம். எப்படி இருவருக்குமே கணவன் மனைவி உறவில் விரிசலை ஏற்படுத்தும் கோச்சார காலம் இது.
</p><p>
11.திருமணம் பொருத்தம் பார்க்கும் பொழுது திருமணத்திற்கு பின் குறுகியகால உறவிற்கு கோச்சாரமும், தம்பதியர்களின் நீண்டகால உறவிற்கு திசாபுத்தியும் கவனிக்கப்பட வேண்டும். மேற்கண்ட இரண்டுமே தம்பதியர் களின் ஒருமித்த வாழ்விற்கு எதிராக உள்ளது. ஒருவர் ஜாதகத்தில் திசா புத்தி கோச்சாரம் சரியில்லாத போது மற்றொருவர் சாதகத்தில் அதை அனுசரித்து கடந்துபோகும் அமைப்பு இருக்க வேண்டும் அதுதான் அனுசரணையான வாழ்விற்கு உத்தமமாய் இருக்கும்.
</p><p>
12.இவர்கள் ஜாதகத்தில் நட்சத்திர பொருத்தம் பத்துக்கு ஒன்பது இருந்தும், 
ஜாதக ரீதியான பொருத்தம் சிறப்பில்லை, நடப்பு கோச்சாரமும் திசாபுத்தியும் சரி இல்லை. 
</p><p>
(அதாவது இந்த மண்ணில் எந்தவிதை விதைத்தாலும் சிறப்பாக இருக்கும் என்பதற்காக. பூமி வரண்டபோன நிலையில் நல்ல வெயில் காலத்தில் விதையை விதைத்துவிட்டு ஈரப்பதமின்றி அது முளைத்து செழித்து வளர்ந்து அறுவடைக்கு வரவேண்டும் என்று நினைத்தால் எப்படி நடக்கும். அதற்கான தண்ணீர் வேண்டும் அல்லவா. அதுபோல்தான் இவர்களுக்கும் ஒன்றிணைந்து வாழ்வதற்கான ஈரப்பசை இல்லாத காலமாகவே இது இருக்கிறது.
</p><p>
பொருத்தம் இருக்கிறது என்பது இவர்களின் கேரக்டர் ஒத்துப்போகும் என்பதாய் அர்த்தம். ஆனால் ஒத்துப்பட்டு வாழ்வதற்கு கோச்சாரமும் திசாபுத்தியும் அனுசரணையாக இருக்க வேண்டும். இல்லையாயின் இப்படித்தான் எதிர் திசையை நோக்கி வாழ்க்கை பயணித்துவிடும்.
</p>
    </div>
    
