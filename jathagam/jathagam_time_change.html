<div class="container">
<p>நமக்கு கொடுக்கப்பட்ட தோராயமான நேரத்தைக் கொண்டு கிடைக்கும் லக்ன ஸ்புடத்தினை துவதாமசாக பிரிக்கவும் (ஒரு துவதாம்சத்திற்கு 2.30 டிகிரி) 
துவதாம்ச ஆரம்பம் அந்தந்த ராசியில் ஆரம்பித்து பின் ராசியில் முடியும்.
லக்ன ஸ்புடம் எந்த துவதாம்சத்தில் வருகிறதோ அது ஆண் ராசி என்றால் முதல் பாதி (1.15 டிகிரி) ஆண் என்றும் இரண்டாம் பாதி (1.15 டிகிரி) பெண் என்றும் கொள்ளவேண்டும். லக்ன ஸ்புடம் எந்த துவதாம்சத்தில் வருகிறதோ அது பெண் ராசி என்றால் முதல் பாதி (1.15 டிகிரி) பெண் என்றும் இரண்டாம் பாதி (1.15 டிகிரி) ஆண் என்றும் கொள்ளவேண்டும். 
</p><p>
ஆண் குழந்தைக்கு பெண் பாதியில் ஸ்புடம் இருந்தால் ஆண் பாதிக்கு அதனை கூட்டியோ அல்லது குறைத்தோ திருத்தம் செய்ய வேண்டும். (1 டிகிரிக்கு  4 நிமிடங்கள்)
பிறகு இந்த ஸ்புடத்தின் நவாம்ச ராசி காண வேண்டும். இந்த நவாம்ச ராசியினையும் துவதாம்சமாக பிரிக்க வேண்டும். (ஒரு நவாம்சம் என்பது 3.20 டிகிரிகளாகும் இதனை கலைகளாகினால் 2௦௦ கலைகள் ஆகும். துவதாம்சத்தில் பிரித்தால் ஒரு ராசிக்கு  16.40 கலைகள் ஆகும்). இந்த நவாம்ச ஸ்புடம் ஆண் ராசியில் இருந்தால் அது ஆண் குழந்தை என்றும் பெண் ராசியில் இருந்தால் பெண் குழந்தை என்றும் கொள்ளவேண்டும். இதற்காக நேரத்தினை திருத்தம் செய்ய வேண்டும்.
</p><p>
இப்போது ஓர் உதாரணத்தின் மூலம் திருத்தம் செய்யும் முறையினை காண்போம்.
</p><p>
ஜாதகர் பிறந்த தேதி 20.3.1984</p><p>
ஜாதகர் பிறந்த நேரம்  3.58 AM</p><p>
ஜாதகர் பிறந்த ஊர் தாராபுரம்.</p><p>

லக்னம் மகரம், லக்ன ஸ்புடம் 23.04
</p><p>
லக்னத்தினை துவதாம்சமாக்க பத்தாவது துவதாம்சமாகும். மகரத்தில் இருந்து ஒரு துவதாம்சத்திருக்கு 2.30  டிகிரி ஆகும் ஒன்பது முழு துவதாம்சத்திற்கு 22.30  டிகிரி போக பத்தாவது துவதாம்சமான துலாமில் 0.34 டிகிரிகள் மட்டுமே இருக்கும். துலாம் என்பது ஆண் ராசி ஆகும், ஆண் ராசியில் முதல் பாதி அதாவது 1.15 டிகிரி ஆண் பாதியிலேயே ஸ்புடம் வருவதால் இதில் திருத்தம் செய்ய வேண்டியதில்லை. 
</p><p>
லக்ன நவாம்சம் மகரத்தில் 7 வது நவாம்சம் ஆகும் திருவோணம் 4 வது பாதம். 
கடக நவாம்சம். ஒரு நவாம்சம் என்பது 3.20 பாகை இதனை கலைகளாக்க  200 கலைகள் வரும் இதில் லக்ன ஸ்புடம் 7 வது நவாம்சத்தில்  3.04 பாகைகள், இதனை கலைகளாக்க  184 இதனை துவதாம்சத்தில் காண ஒரு துவதாம்சத்திருக்கு 0.16.40 கலைகள் (3  துவதாம்சத்திற்கு 50 கலைகள்)   11 துவதாம்சம் முடிந்து 12 வது துவதாம்சத்தில் 0.40 விகலைகள் வரும். இது மிதுன ராசியில் விழுவதால் மிதுன ராசி ஆண் ராசி என்பதால் இதிலும் திருத்தம் செய்ய வேண்டியது இல்லை. 
</p><p>
இரண்டாவது உதாரணம்.
</p><p>
ஜாதகர் பிறந்த தேதி: 12.5.1994</p><p>
ஜாதகர் பிறந்த நேரம்: 11.32 AM</p><p>
ஜாதகர் பிறந்த ஊர்: Coimbatore </p><p>

கடக லக்ன ஸ்புடம்: 14.43
</p><p>
லக்னத்தினை துவதாம்சமாக்க ஆறாவது துவதாம்சமாகும். கடகத்தில் இருந்து ஆறாவது துவதாம்சம் தனுசு ராசியில் வரும். ஒரு துவதாம்சத்திருக்கு 2.30  டிகிரி ஆகும் ஐந்து முழு துவதாம்சத்திற்கு 12.30  டிகிரி போக ஆறாவது துவதாம்சமான தனுசில் 2.13  டிகிரிகள் மட்டுமே இருக்கும். தனுசு என்பது ஆண் ராசி ஆகும், ஆண் ராசியில் முதல் பாதி அதாவது 1.15 டிகிரிக்கும் அதிகமாக 0.58  டிகிரிகள் இரண்டாம்   பாதியில் பெண் பாதியில் வருவதால் இதில் 0.58  டிகிரிக்கு உண்டான திருத்தம் செய்ய வேண்டும். (1 டிகிரிக்கு  4 நிமிடம்  = 240 நொடிகள்  0.58 டிகிரிக்கு  3.52 நொடிகள் குறைக்க வேண்டும்).
</p><p>
இப்போது லக்ன ஸ்புடம் 14.43 – திருத்தம் செய்ய (கழிக்க) வேண்டிய 0.58 கழிக்க 
லக்ன ஸ்புடம் 13.45. லக்ன நவாம்சம் கடகத்தில் 5 வது நவாம்சம் ஆகும் பூசம் 4 வது பாதம். விருச்சிக நவாம்சம். ஒரு நவாம்சம் என்பது 3.20 பாகை இதனை கலைகளாக்க  200 கலைகள் வரும் இதில் லக்ன ஸ்புடம் 5 வது நவாம்சத்தில்  0.25  கலைகள், (இதனை துவதாம்சத்தில் காண ஒரு துவதாம்சத்திருக்கு 0.16.40 கலைகள்)  ஒரு துவதாம்சம் முடிந்து 2  வது துவதாம்சத்தில் 0.8.20  கலைகள் வரும். இது தனுசு ராசியில் விழுவதால் ஆண் ராசி என்பதால் ஜாதகர் ஆண் என்பதால் திருத்தம் செய்ய வேண்டியது இல்லை.
</p><p>
எனவே பிறந்த நேரமான 11.32 ல் இருந்து 3.52 நிமிடம் கழிக்க 
சரியான பிறந்த நேரம்: 11.28.08 AM
</p>
</div>