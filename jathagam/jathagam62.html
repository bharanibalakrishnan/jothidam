
    
   
    <div class="container table-responsive">
        <img src="img/62.jpeg" width="100%">
    </div><br/>
   
    
    <div class="container table-responsive">
  <p>05-06-2019ல் ஜாதகம் பார்க்க வந்தார்கள். "இவன் நேரம் எப்படித்தான் இருக்கு என்று கொஞ்சம் தெளிவா பார்த்து சொல்லுங்க" என்று கூறிவிட்டு ஜாதகம் கொடுத்தார்கள்.
</p><p>
 அன்று திருவாதிரை நட்சத்திரம், 
மிதுன சந்திரன்.
</p><p>
21 வயது-07 மாதம்-24 நாள்.
</p><p>
ஜாதகர் பிறந்தது,
சதய நட்சத்திரம்
கும்ப ராசி
விருச்சிக லக்னம்,
ராகு திசை இருப்பு
11வருடம் 4மாதம்.</p><p>
நடப்பு குரு திசை புதன் புத்தி. இது காலப்பகை திசா புத்தி ஆகும்.
</p><p>
கால பகை திசா புத்தி,
நடப்பில் இருந்தால் பலன் சொல்லும் பொழுது, 
சற்று பக்குவமாக சொல்ல வேண்டும். 
</p><p>
சந்திர நாடியின்படி,
கோசார சந்திரன் மிதுன ராசியில் சஞ்சரிக்கிறார். அது இந்த ஜாதகத்திற்கு 8ம் இடமாகும். இது சங்கடம், அவமானம், அவப்பெயர் மற்றும் உயிர் பயத்தை ஏற்படுத்தும் என்பதை உணர்ந்து கொண்டேன். மேலும்

 தனுசில் உள்ள 
செவ்வாய் + சுக்ரன் கோச்சார சந்திரனை பார்க்கிறது. இது ஆண் பெண் கலப்பு என்பதும், செவ்வாய் சுக்கிரன் யுத்தம் என்பதால் ஆண் பெண் கலப்பில் ஏற்படும் யுத்தம் என்பதும் லேசாக புரியவருகிறது.
</p><p>
 (அல்லது)
செ+சு => வாகன விபத்து</p><p>
செ+சு= > நில+பண வழக்கு</p><p>
செ+சு => சுடுநீர் 
  எனவும் எடுத்து கொள்ளலாம்.
</p><p>
(செ+சு) சேர்க்கை இருந்து செவ்வாயோ சுக்கிரனோ ராகு சாரத்தில் நின்றால் பிரச்சனையும்,
 கேதுவின் சாரத்தில் நின்றாள் சிக்கலையும் தரும். இதற்கு
ராகு கேதுவின் திசை புத்தி (அல்லது ) 
கோச்சார ராகு கேதுவின் பயணம் வழி நடத்தும். 
</p><p>
அதன்படி செவ்வாய் சுக்கிரன் கேது சாரத்தில் நின்று கோச்சார கேதுவும் தனுசுக்கு வந்ததனால் இது சிக்கல் சட்ட சிக்கலை தரும். 
</p><p>
மேற்கண்ட வரிகளை பக்குவமாக அவர்களுக்கு சொல்லிவிட்டேன் அதற்கு அவர்கள் கேட்டது அவன் எப்போ வருவான்? போக்சோ சட்டத்தில் சிறையில் உள்ளான்.
</p><p>
(1+6) & (1+12) சிறைவாசம். பகுல யோகம் என்பார்கள்.
</p><p>
புதன் சனி சேர்க்கை அல்லது 
சார பரிவர்த்தனை இருந்தால் எந்த சூழ்நிலையிலும் பிறரை ஏமாற்றும் சாமர்த்தியம் இருக்குமாம். இது இயற்கை குணம் என்பதால் மீண்டும் மீண்டும் முயற்சிக்க தோன்றும். மேற்கண்ட கிரக நிலையில் உள்ளவர்கள் தந் சாமர்த்தியத்தை நல்ல சிந்தனை செயல்பாட்டில் செலுத்தும்போது பிறரிடமிருந்து நல்ல பெயர் கிடைத்து விடும். 
</p><p>
சந்திர நாடி பொதுவாகவே ஜோதிடருக்கு நல்ல நிகழ்வை காட்டி கொடுக்கும், அதை கூர்ந்து கவனித்தால் போதுமானது. பயிற்சி + முயற்சி = வெற்றி நமதே</p>
    </div>
    
